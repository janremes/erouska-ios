/* 
  MarkdownBackups.strings
  BT-Tracking

  Created by Michal Šrůtek on 14/04/2020.
  Copyright © 2020 Covid19CZ. All rights reserved.
*/

"dataCollectionInfoBackup" = "V sekci Moje data zobrazujeme veškeré záznamy měření signálu okolních telefonů s aplikací eRouška za posledních 30 dní. Data neobsahují údaje o poloze ani jiné osobní údaje. Odeslat hygienikům je můžete pouze vy. \n\n Kvůli bezpečnosti každá eRouška mění pravidelně svůj identifikátor (ID). Proto můžete jeden telefon vidět několikrát pod různými ID. eRouška nezatajuje žádné nasbírané údaje, proto vám ukazuje všechna data, která zaznamená. Přítomnost okolních eRoušek zapisuje každé 2 minuty. \n\n### Co znamenají naměřené údaje \n\nID je část anonymního čísla dalšího uživatele aplikace eRouška, kterého jste potkali. RSSI ukazuje sílu Bluetooth signálu při vašem setkání. Čím je číslo nižší, tím blíže jste u sebe byli. Blízkost indikuje i barva - nejblíž u sebe byla červená čísla, dále oranžová, pak žlutá a úplně nejdál od sebe byla čísla zelená.\n\n### Jak s daty pracuje hygiena \n\nKaždý typ telefonu má různě výkonný vysílač a přijímač singálu Bluetooth. Také je každý telefon různě citlivý pro přijímání. eRouška zaznamenává i méně slabé signály, protože se mohou ve výjimečných případech ukázat jako rizikové. Běžně je setkání pro epidemiology rizikové, pokud je signál silnější než -75 dBm a v součtu za den trvá déle než 15 minut. Navíc je podmíněno dohodou mezi epidemiologem a nakaženým, že se opravdu jednalo o rizikový kontakt.";
"helpMarkdownBackup" = "### Proč je eRouška potřeba? Dokáže mě vůbec efektivně chránit před nákazou?\n\nCílem aplikace eRouška je zpomalit a ideálně zastavit šíření nákazy. Pomáhá co nejdříve izolovat potenciálně nakažené osoby od ostatních. Tím přispívá k postupnému uvolňování celostátní karantény a snížení dopadů pandemie na společnost a ekonomiku ČR. Aplikace na podobném principu fungují i v dalších státech a většinou jsou velmi účinným prostředkem v boji proti šíření koronaviru.\n\nAplikace eRouška je jedním z konceptů chytré karantény. Aplikace se přes Bluetooth spojí s dalšími telefony s eRouškou v nejbližším okolí a uloží jejich identifikátory. Pokud bude později některý z uživatelů eRoušky označen pracovníkem hygieny za pomoci testů jako nakažený, epidemiologický model vyhodnotí, zda jste s ním přišli do kontaktu dost dlouho na to, aby bylo nutné vás varovat a směřovat k dalšímu vyšetření.\n\neRouška tedy pomáhá pracovníkům hygienické stanice co nejefektivněji identifikovat potenciální přenašeče viru a na dobu nezbytně nutnou je požádat o izolaci a opatrnost. Tím se sníží počet infikovaných ve společnosti, a tím i vaše riziko infekce.\n\n### Má smysl si eRoušku instalovat, když ji nebude používat dost lidí?\n\nPrávě proto byste neměli váhat. Čím více nás bude eRoušku používat, tím lepší vytvoříme síť, která nás bude vzájemně chránit a varovat před rizikem.\n\nSpolupracujeme s vládou ČR a dalšími organizacemi na tom, aby se o eRoušce dozvědělo co nejvíce lidí. Pomozte nám i vy. Instalací aplikace se můžete aktivně zapojit do boje proti koronaviru. O aplikaci můžete říct i lidem ve svém okolí, případně jim s jejich souhlasem pomoci s instalací.\n\n### Jak se eRouška liší od jiných podobných aplikací?\n\nZ dat aplikace eRouška nelze zjistit, kdy jste se kde pohybovali. Aplikace eRouška nezaznamenává vaši geografickou polohu, ale rozpoznává ostatní zařízení s aplikací eRouška v okolí využitím technologie Bluetooth. Tyto informace jsou anonymizované.\n\n_Zapsaná informace vypadá např. takto: 31.3.2020 od 12:15 do 13:15 byla ve vaší blízkosti aplikace s identifikátorem ID 29091._\n\nKromě toho eRouška sama od sebe informace nikam neodesílá, zůstávají uložené ve vašem zařízení. K odeslání dat ministerstvu zdravotnictví či jemu podřízené hygienické stanici může dojít až ve chvíli, kdy vás pracovník call centra hygieny kontaktuje na základě pozitivního testu a požádá vás o souhlas se zpracováním dat, která aplikace sesbírala. Na základě tohoto požadavku pak přímo z aplikace odešlete vámi nasbíraná data do centralizované databáze hygienické stanice.\n\nTato odeslaná data vyhodnotí pověřený pracovník hygienické stanice. Uživatele aplikace eRouška, kteří se delší dobu vyskytovali ve vaší blízkosti, kontaktuje pracovník hygienické stanice s pokyny o dalším postupu.\n\n### Proč chce aplikace znát mé telefonní číslo?\n\nTelefonní číslo využije hygienická stanice, aby vás mohla v případě potřeby co nejdříve kontaktovat. To nastane jen tehdy, pokud bude mít na základě informací z eRoušky nakaženého člověka podezření, že jste s ním byli v rizikovém kontaktu. Proto telefonní číslo registrujete hned při prvním spuštění eRoušky.\n\n### Jak mám postupovat, když mi test potvrdí nákazu?\n\nV první řadě kontaktujte hygienickou stanici, pod kterou místně spadáte, pokud vás již nekontaktovala sama. Pověřený pracovník vám poskytne informace o tom, jak dále postupovat, a případně vás požádá o souhlas s odesláním dat z aplikace. Dále byste měli zavolat svému praktickému lékaři, který vám indikuje léčbu.\n\n**V případě závažných zdravotních komplikací volejte linky 112 a 155.**\n\nAktuální informace se dozvíte vždy na celostátní informační telefonní lince **1212** nebo [na webu Ministerstva zdravotnictví ČR](https://koronavirus.mzcr.cz/).\n\n### Takže všichni budou vědět, že mám COVID-19?\n\nNebudou. Pověřený pracovník hygienické stanice sice kontaktuje registrované uživatele, se kterými byl nakažený podle dat z aplikace v rizikovém kontaktu, ale bez jeho souhlasu nesmí tuto informaci s nikým dalším sdílet. Nikdo se tedy nedozví, že jste to zrovna vy.\n\n### Co když někdo nepřizná, že je nemocný?\n\nI to se může stát. Věříme však, že uživatelé eRoušky chtějí aktivně pomáhat se zastavením dalšího šíření nákazy a aplikaci využijí, aby mohli co nejdříve varovat osoby, se kterými přišli do rizikového kontaktu. Záměrné šíření koronaviru je v ČR považováno za trestný čin.\n\n### Co je to inteligentní/chytrá karanténa? Jakou v ní hraje roli eRouška?\n\nJde o soubor chytrých opatření, která chrání lidi před nákazou a ekonomiku před kolapsem. Místo toho, aby do karantény uvrhla celý národ, do striktní karantény izoluje pouze nemocné a z nemoci důvodně podezřelé lidi. Pomocí dostupných technologií pak následně můžeme aktivně upozornit rizikové jedince, kteří se setkali s nakaženým, a i je dát do preventivní karantény, čímž zamezíme skokovému šíření nákazy. Důsledné testování pak oddělí zdravé od těch, kteří jsou nakažení a potřebují další zdravotnickou péči. Díky těmto krokům věříme, že se podaří zmírnit šíření nákazy a ušetřit zdravotnictví fatálního přetížení.\n\nAplikace eRouška je jeden z projektů, který vznikl na podporu [chytré karantény](https://www.covid19cz.cz/covid19-cz/manifest/chytra-karantena).\n\n### Pozná eRouška, když poruším lékařem nařízenou karanténu nebo třeba pojedu na chatu?\n\nAplikace nesleduje vaši polohu, není to její účel a ani pro to není navržena. Nepozná tedy, zda jste porušili karanténní opatření nebo odjeli na chatu. Má naopak pomoci k tomu, aby v karanténě byly pouze osoby s diagnostikovaným onemocněním nebo s vážným podezřením nákazy.\n\n### Jak dlouho do minulosti jsou data k dispozici? Kdy a jak probíhá jejich mazání?\n\nV aplikaci eRouška se uchovávají data zaznamenaná za posledních 30 dní, starší záznamy se automaticky odmazávají. Pokud na výzvu pracovníka hygieny udělíte souhlas se zpracováním a odešlete data z telefonu na server, zůstanou zde maximálně 12 hodin a poté dojde k jejich smazání.\n\nTelefonní číslo uchováváme po dobu 6 měsíců od registrace, nebo do rozhodnutí ministerstva zdravotnictví o tom, že tento údaj není nutné dále zpracovávat, nebo do vaší žádosti o zrušení registrace, podle toho, co nastane dříve. Data můžete smazat kdykoliv sami přímo v aplikaci v sekci Moje data, registraci tel. čísla zrušíte v aplikaci kliknutím na “Zrušit registraci” pod třemi tečkami vpravo nahoře.\n\nInformace o správcích a zpracovatelích dat naleznete v [Podmínkách zpracování osobních údajů při užívání aplikace eRouška.cz](https://erouska.cz/gdpr).\n\n### Co když mi telefon ukradnou nebo ho ztratím?\n\nV aplikaci eRouška jsou lokálně uložené jen anonymní informace o dalších zařízeních, která eRouška zaznamenala ve svém okolí. Žádné riziko to nepřináší pro vás ani pro majitele takto zaznamenaných zařízení. Jiné aplikace, které běžně využíváte, mohou ve vašem telefonu pravděpodobně ukládat mnohem citlivější údaje. Mějte proto svůj telefon chráněný kódem nebo biometricky (otiskem prstu nebo obličejem).\n\n### Je aplikace eRouška v souladu s GDPR?\n\nCelý systém aplikace eRouška, včetně webových stránek, je navržen plně v souladu se Zákonem o ochraně osobních údajů a GDPR.\n\nZde naleznete bližší informace:\n\n*   [Podmínky zpracování osobních údajů při užívání aplikace eRouška.cz](https://erouska.cz/gdpr)\n*   [Audit zdrojového kódu aplikace](https://erouska.cz/audit-kod)\n*   [Závazek datové důvěry iniciativy COVID19CZ](https://www.covid19cz.cz/covid19-cz/zavazek-datove-duvery)\n\nTechnické dotazy\n----------------\n\n### Na jakých telefonech aplikace eRouška funguje?\n\nPokud váš telefon není s eRouškou kompatibilní, Google Play ani App Store vám neumožní aplikaci nainstalovat.\n\nPro instalaci aplikace eRouška potřebujete chytrý telefon s těmito parametry:\n\n*   iOS verze 11 a vyšší\n*   OS Android verze 5.0 a vyšší s Google services (nemá jen malé procento telefonů Huawei a některé telefony s vlastní ROM)\n*   Bluetooth LE (Low Energy) \*\n\n\* Některé starší modely telefonů (např. Google Nexus 5, Honor 7 lite, atp.) mohou fungovat jen částečně - vidí přes Bluetooth telefony v okolí, ale ostatní smartphony je bohužel zpětně nevidí. Důvodem je, že ještě nejsou vybavené funkcí Bluetooth LE Advertising. I přesto má jejich použití smysl.\n\n### Jak probíhá sběr dat a jejich zpracování?\n\nChytrý telefon s aplikací eRouška zaznamená přes Bluetooth anonymní identifikátor (ID) z jiných zařízení s touto aplikací. Informaci o “setkání” a jeho délce ukládá do své vnitřní paměti.\n\n_Zapsaná informace vypadá např. takto: 31.3.2020 od 12:15 do 13:15 byla ve vaší blízkosti aplikace s identifikátorem ID 29091._\n\nSeznam těchto “setkání” můžete z aplikace odeslat do centrální databáze v případě, že budete osloveni pracovníkem hygienické stanice z důvodu pozitivního testu, nebo kvůli podezření na rizikový kontakt s nakaženým. Do centrální databáze mají přístup jen pověření pracovníci hygienické stanice. Ti mohou spojit identifikátor aplikace s registrovaným telefonním číslem a upozornit ty uživatele eRoušky, kteří s vámi přišli do rizikového kontaktu.\n\n_Pracovníci hygieny tedy vidí, že např. ID 29091 je propojeno s telefonním číslem 123 456 789._\n\n### Musím mít Bluetooth zapnutý neustále?\n\nAno. Bez zapnutého Bluetooth není možné zjišťovat blízkost dalších zařízení s nainstalovanou aplikací eRouška. Tuto funkci máte zapnutou možná i nyní, například v případě, že používáte bezdrátová sluchátka, připojení v autě, chytrý náramek nebo hodinky.\n\n### Kolik baterie aplikace a zapnutý Bluetooth spotřebují?\n\nJestliže již nyní používáte telefon se stále zapnutým Bluetooth, spotřeba energie se nezvýší.\n\nPokud Bluetooth nyní běžně nepoužíváte, podle výsledků našeho testování s neustále zapnutým Bluetooth a ukládáním dat do aplikace byla denní spotřeba energie v řádu jednotek procent. Ve většině případů to je méně než 20 % kapacity baterie za den. Záleží přitom na konkrétním chytrém telefonu, stylu jeho používání a stavu baterie.\n\n### Proč aplikace používá zrovna Bluetooth? Neexistují lepší řešení jako GPS nebo triangulace od operátorů?\n\nSoukromí uživatelů je pro nás na prvním místě, a právě technologie Bluetooth nabízí nejvyváženější poměr přesnosti záznamu a minimálního zásahu do soukromí. Technologie GPS ani triangulace vysílačů od operátorů nemohou poskytnout potřebné údaje s požadovanou přesností. Mimo jiné i proto, že jejich funkčnost je v budovách, garážích či metru velmi omezená. Aplikace eRouška potřebuje pro svoji funkci informace o tom, že došlo k setkání, na jakou vzdálenost a po jakou dobu. Není důležité, kde k setkání došlo.\n\n### Nemůže se stát, že eRouška mylně vyhodnotí kontakt s jinou osobou, která je například vedle v autě na křižovatce, za dveřmi nebo tenkou zdí?\n\nAplikace eRouška funguje na principu měření síly signálu mezi dvěma zařízeními. Technicky nelze vyloučit, že dojde k mylné detekci - například blízký kontakt skrz tenkou zeď se podobá vzdálenějšímu kontaktu bez překážky. Těmto omylům, byť jsou výjimečné, se nedá úplně zabránit. Pracovníci hygienických stanic a jejich call centra jsou s tímto jevem seznámeni a pracují s ním při telefonickém rozhovoru s rizikovými kontakty nakaženého.\n\nPro vyhodnocení kontaktu jako rizikového je ovšem relevantní též délka kontaktu - prosté zastavení na semaforech je tedy nezajímavé.\n\n### Proč je potřeba aplikaci povolit přístup k GPS/polohovým/lokačním údajům?\n\nAplikace eRouška nesbírá a neukládá data z GPS, avšak operační systém Android zahrnuje pod určování polohy také některé služby Bluetooth LE (LE = low energy), které eRouška pro své fungování potřebuje. Proto je nutný souhlas uživatele s přístupem aplikace k polohovým údajům. V iOS tento souhlas nutný není.\n\nVíce informací je k dispozici [na webu OS Android pro vývojáře](https://developer.android.com/guide/topics/connectivity/bluetooth#Permissions).\n\n### Může mě někdo pomocí aplikace eRouška sledovat?\n\nNe. Aplikace nesbírá údaje o vaší poloze a k uloženým datům máte přístup pouze vy. Samotné údaje, které aplikace po vašem souhlasu odesílá, nemohou být použity k vašemu sledování.\n\n_Aplikace automaticky ukládá pouze informace typu: 31.3.2020 od 12:15 do 13:15 byla ve vaší blízkosti aplikace s identifikátorem ID 29091._\n\n### Lze ověřit, že aplikace nezaznamenává moji polohu?\n\nAno. Nasbíraná data lze kdykoli zobrazit v záložce Moje data. Aplikace eRouška je publikována s otevřeným zdrojovým kódem ([Android](https://github.com/covid19cz/erouska-android), [iOS](https://github.com/covid19cz/erouska-ios)), takže znalý člověk může snadno ověřit, že údaje o poloze aplikace opravdu nesbírá.\n\nZdrojové kódy aplikace eRouška byly [prověřeny nezávislými autoritami](https://erouska.cz/audit-kod), jejichž kontrola potvrdila, že aplikace:\n\n*   nesleduje polohu\n*   sama automaticky data nikam neodesílá\n\n### Lze identifikátor aplikace (ID) uživatele spárovat s konkrétní osobou?\n\nID eRoušky lze spojit pouze s telefonním číslem uživatele. A to pouze u těch ID, které na základě odeslaných dat od nakažených uživatelů pracovníci hygienické stanice vyhodnotí jako ohrožené nákazou koronavirem. Tuto pravomoc mají jenom určení pracovníci hygienických stanic v zabezpečeném a auditovaném systému.\n\n### Kdo má (může mít) přístup k mým datům?\n\nK seznamu setkání máte přístup pouze vy. Až když se dobrovolně na vyzvání rozhodnete odeslat tato data hygienické stanici, přístup získají na omezenou dobu (maximálně na 12 h.) také její pověření pracovníci. Telefonní číslo má k dispozici ministerstvo zdravotnictví a jemu podřízené hygienické stanice, aby vás mohli kontaktovat v případě zjištění, že ve vašem okolí byl nakažený uživatel aplikace eRouška.\n\n### Jak zjistím, která všechna data přesně aplikace ukládá a odesílá hygienické stanici?\n\nNasbíraná data lze kdykoli v aplikaci zobrazit v záložce Moje data. Aplikace žádná data sama nikam neodesílá.\n\n### Jak uživatele chráníte před zneužitím dat?\n\nUživatele chráníme především minimálním rozsahem zaznamenávaných dat a jejich ukládáním přímo do zařízení. Data uživatelů se bez jejich vědomí, aktivního odeslání a souhlasu nikam neposílají ani nezpracovávají. Do telefonu se zaznamenávají anonymní identifikátory (ID) zařízení s nainstalovanou aplikací eRouška a informace o čase a délce jejich výskytu v blízkosti uživatele. Zpracovat je mohou po výslovném souhlasu uživatele jen určení pracovníci hygieny.\n\n### Dohlíží na zabezpečení dat z aplikace nějaká nezávislá organizace?\n\nAno. Celý systém aplikace eRouška, včetně podpůrných webových stránek, je navržený plně v souladu se Zákonem o ochraně osobních údajů a GDPR. Kód aplikace je jako open-source volně k dispozici ([Android](https://github.com/covid19cz/erouska-android), [iOS](https://github.com/covid19cz/erouska-ios)) a prošel [auditem nezávislých vzdělávacích institucí](https://erouska.cz/audit-kod).\n\nDalší informace naleznete v [Podmínkách zpracování osobních údajů při užívání aplikace eRouška.cz](https://erouska.cz/gdpr) a v [Závazku datové důvěry iniciativy COVID19CZ](https://www.covid19cz.cz/covid19-cz/zavazek-datove-duvery).\n\n### Můžu si používání aplikace kdykoli rozmyslet? Budu moci smazat své telefonní číslo a data, která jsem předal hygienikům?\n\nAno. V aplikaci je možné smazat veškerá nasbíraná data - jak z vašeho zařízení, tak i ze serveru hygieniků. Stejně tak zde můžete smazat telefonní číslo (zrušit registraci), které jste poskytli při aktivaci aplikace. Vám přidělené identifikační číslo (ID) eRoušky ovšem zůstane zaznamenáno v eRouškách ostatních uživatelů, kteří vás do té doby potkali. Toto ID ale nebude na základě ostatních údajů z aplikace eRouška nadále možné přiřadit k žádnému telefonu, telefonnímu číslu ani osobě.\n\nPamatujte, že po smazání (zrušení registrace) vašeho telefonního čísla vás nebudou moci hygienici kontaktovat v případě podezření na rizikové setkání s nakaženou osobou.\n\n### Co se děje s daty po smazání aplikace z mobilu?\n\nKdyž smažete aplikaci z telefonu, smažou se i v něm uložená sesbíraná data. Pokud aplikaci znovu nainstalujete, začnou se sbírat a do telefonu ukládat zcela nová data.\n\nSmazáním aplikace se automaticky nesmažou data ze serveru, pokud jste je tam již odeslali, ani se tím nezruší registrace vaše telefonního čísla. Pokud zrušíte registraci svého tel. čísla, nebude vás moci v případě potřeby kontaktovat hygiena.\n\n### Kde najdu zdrojový kód aplikace?\n\nAplikace eRouška je publikována s otevřeným zdrojovým kódem ([Android](https://github.com/covid19cz/erouska-android), [iOS](https://github.com/covid19cz/erouska-ios)).\n\nMobilní aplikace\n----------------\n\n### Co mám dělat, když mi telefon vypíná aplikaci?\n\nNa odkazech níže najdete stručné návody pro nejpoužívanější telefony, v jejichž nastavení je potřeba zakázat automatické vypínání aplikace eRouška:\n\n#### Telefony značky Asus:\n\n*   [Zajištění běhu eRoušky na pozadí (.pdf)](https://www.erouska.cz/navody/Asus/1_zajisteni_behu_eRousky_na_pozadi.pdf)\n\n#### Telefony značky Honor:\n\n*   [Výjimka z optimalizace baterie pro eRoušku (.pdf)](https://www.erouska.cz/navody/Honor/1_vyjimka_z_optimalizace_baterie_pro_eRousku.pdf)\n*   [Ruční zapnutí běhu eRoušky na pozadí (.pdf)](https://www.erouska.cz/navody/Honor/2_rucni_zapnuti_behu_eRousky_na_pozadi.pdf)\n\n#### Telefony značky Huawei:\n\n*   [Výjimka z optimalizace baterie pro eRoušku (.pdf)](https://www.erouska.cz/navody/Huawei/1_vyjimka_z_optimalizace_baterie_pro_eRousku.pdf)\n*   [Ruční zajištění běhu eRoušky na pozadí (.pdf)](https://www.erouska.cz/navody/Huawei/2_rucni_zajistei_behu_eRousky_na_pozadi.pdf)\n*   [Zajištění spuštění eRoušky po vypnutí obrazovky (.pdf)](https://www.erouska.cz/navody/Huawei/3_zajisteni_spusteni_eRousky_po_vypnuti_obrazovky.pdf)\n*   [Chráněný status pro eRoušku (.pdf)](https://www.erouska.cz/navody/Huawei/4_chraneny_status_pro_eRousku.pdf)\n*   [Oveření způsobu napájení (.pdf)](https://www.erouska.cz/navody/Huawei/5_overeni_zpusobu_napajeni.pdf)\n*   [Deaktivace aplikace powerGenie (.pdf)](https://www.erouska.cz/navody/Huawei/6_deaktivace_aplikace_powerGenie.pdf)\n\n#### Telefony značky Lenovo:\n\n*   [Uzamčení běhu eRoušky](https://www.erouska.cz/navody/Lenovo/1_uzamceni_behu_eRousky.pdf)\n\n#### Telefony značky Samsung:\n\n*   [Nastavení baterie pro běh eRoušky (.pdf)](https://www.erouska.cz/navody/Samsung/1_nastaveni_baterie_pro_beh_eRousky.pdf)\n*   [Omezení optimalizace využití baterie pro eRoušku (.pdf)](https://www.erouska.cz/navody/Samsung/2_omezeni_optimalizace_vyuziti_baterie_pro_eRousku.pdf)\n*   [Přidání eRoušky do seznamu App power monitor (.pdf)](https://www.erouska.cz/navody/Samsung/3_pridani_eRousky_do_seznamu_App_power_monitor.pdf)\n\n#### Telefony značky Sony:\n\n*   [Zajištění běhu eRoušky na pozadi (.pdf)](https://www.erouska.cz/navody/Sony/1_zajisteni_behu_eRousky_na_pozadi.pdf)\n\n#### Telefony značky Xiaomi:\n\n*   [Komplexní návod pro Redmi Note 5 a vyšší (.pdf)](https://www.erouska.cz/navody/Xiaomi/1_komplexni_navod_pro_Redmi_Note_5_a_vyssi.pdf)\n*   [Vypnutí spořiče baterie (.pdf)](https://www.erouska.cz/navody/Xiaomi/2_vypnuti_sporice_baterie.pdf)\n*   [Nastavení běhu na pozadí pro eRoušku (.pdf)](https://www.erouska.cz/navody/Xiaomi/3_nastaveni_behu_na_pozadi_pro_eRousku.pdf)\n*   [Omezení adaptivní baterie (.pdf)](https://www.erouska.cz/navody/Xiaomi/4_omezeni_adaptivni_baterie.pdf)\n*   [Výjimka z optimalizace baterie pro eRoušku (.pdf)](https://www.erouska.cz/navody/Xiaomi/5_vyjimka_z_optimaizace_baterie_pro_eRousku.pdf)\n*   [Výjimka z omezeni na pozadí pro eRoušku (.pdf)](https://www.erouska.cz/navody/Xiaomi/6_vyjimka_z_omezeni_na_pozadi_pro_eRousku.pdf)\n*   [Chraněný status pro eRoušku (.pdf)](https://www.erouska.cz/navody/Xiaomi/7_chraneny_status_pro_eRousku.pdf)\n*   [Ověření způsobu napajení (.pdf)](https://www.erouska.cz/navody/Xiaomi/8_overeni_zpusobu_napajeni.pdf)";
